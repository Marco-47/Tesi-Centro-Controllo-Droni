Nonostante l'ampio utilizzo dei sistemi basati su reti di container, al giorno d'oggi mancano metodi standard per testare tali sistemi attraverso la simulazione. La relazione descrive i metodi sviluppati per la simulazione a eventi discreti delle reti di container, consentendo così il test del sistema simulato e dei relativi requisiti, sia funzionali che non funzionali.

I metodi sviluppati sono stati testati attraverso il caso d'uso del "Centro Controllo Droni", un sistema basato su reti di container incaricato di gestire vari gruppi di droni, garantendo la sorveglianza di un'area geografica suddivisa in zone in conformità con la politica di sorveglianza selezionata. Il sistema assegna a ciascun drone un'area da sorvegliare o un punto di ricarica in base allo stato del drone. Inoltre, le aree di ricarica sono assegnate in modo efficiente, garantendo la conservazione della batteria del drone e la sorveglianza delle aree designante.
Il sistema è stato sviluppato con Python ed è stato utilizzato Redis come database e scambio di messaggi all'interno del sistema.

Per una comprensione più approfondita, si consiglia la lettura completa della relazione.
